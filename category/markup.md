---
layout: category
title: Eindreflectie
---

<p style="text-align: justify">
Als ik terugkijk naar hoe ik drie jaar geleden was, zie ik een duidelijk verschil met nu. Ik ben aanzienlijk gegroeid over deze korte periode en sta een stuk sterker in mijn schoenen. Ik heb veel aan anderen te danken, maar ik kan wel met trots zeggen dat ik zelf heb gezorgd voor mijn persoonlijke groei.
</p>

<p style="text-align: justify">
Mijn communicatievaardigheden zijn een heel stuk verbeterd wat ik grotendeels te danken heb aan mijn praesidiumjaren bij mijn studentenclub en vereniging. Ik heb geleerd dat het beter is om te praten met anderen en om hulp te durven vragen, dan alles proberen zelf op te lossen. Deze dialoog verbetert de samenwerking een stuk en voorkomt dat aanslepende kleinigheden een probleem worden. Vragen om hulp is iets wat ik nu ook doe wanneer het nodig is; zowel bij mijn praesidium, als op mijn stage. Aan de andere kant zal ik er ook staan voor anderen indien ik hen kan helpen, of zal ik ook feedback geven wanneer het ergens niet juist loopt. Al deze vormen van communicatie zijn er dankzij mijn studententijd een stuk op vooruit gegaan.
</p>

<p style="text-align: justify">
Discipline is een andere eigenschap die heel wat verbetert is, en dat voornamelijk door het laatste jaar. Het IT-project laat een groep studenten van verschillende afstudeerrichtingen samenwerken om een grote opdracht te realiseren. Als enige student systeem- en
netwerkbeheer had ik een verplichting tegenover mijn andere groepsleden om mijn werk correct te doen, want anders konden zij niet verder. Ik heb moeten doorzetten om alles in orde te krijgen, maar uiteindelijk heb ik het wel volbracht. Ik merk dat ik veel minder de keuze maak om iets uit te stellen en dat ik me makkelijker achter een grote opdracht zet, en dat heb ik mede te danken aan dit IT-project. Dit heeft me enorm geholpen bij alle lange en moeilijke taken van het eerste semester van het laatste jaar. Ik kon vaak nog tot laat in de nacht doorzetten om goede resultaten te behalen.
</p>

<p style="text-align: justify">
Ik kan tevreden zeggen dat ik de X-factor bezit. Zoals ik al zei ben ik een stuk meer disciplinair dan vroeger. Ik zal doorzetten tot ik een resultaat behaald heb waar ik trots op kan zijn. Een resultaat waar niet alleen ik tevreden mee ben, maar één waar anderen ook content mee zijn. Verder heb ik passie voor hetgeen wat ik doe. Voor ik naar Hogeschool PXL ben gekomen, heb ik drie jaar lang een andere studie gedaan. Ik heb toen de knoop doorgehakt om mijn passie in IT te volgen, en ik ben zeer tevreden dat ik deze keuze gemaakt heb. Ik doe het nog altijd even graag. Daarnaast voel ik me ook thuis in de wereld van netwerken. Ik sla makkelijk sociaal contacten met anderen, en ik heb geen schrik om naar andere oorden te gaan om nieuwe inzichten te ontdekken. Ten slotte ben Ik aan het verbeteren op vlak van ondernemen. Dit is iets waar ik altijd moeite mee heb gehad, maar er is een duidelijke vooruitgang te merken bij mijn stage. Ik zal zelf voorstellen om zaken op een bepaalde manier te doen. Zolang ik de discipline heb om door te zetten, komt deze pijler ook in orde.
</p>

<p style="text-align: justify">
Ik hoop dat ik in de toekomst me altijd bezig kan houden met mijn passie. Wat ik wel weet, is dat de X-factor me al heeft geholpen. Ik mag namelijk mijn eerste job aanvangen bij mijn stageplaats. Momenteel ziet het er dus inderdaad naar uit dat ik mijn passie ga mogen nastreven.
</p>
